\begin{center}
{\LARGE Ευχαριστίες}\\[1cm]
\end{center}

Ολοκληρώνοντας την διπλωματική μου εργασία, δεν μπορώ παρά να ευχαριστήσω τα άτομα που διαδραμάτισαν καθοριστικό ρόλο στην πορεία των φοιτητικών μου χρόνων και την επιτυχή περάτωση των σπουδών μου.

Καταρχάς, θα ήθελα να ευχαριστήσω θερμά τον επιβλέποντα καθηγητή της διπλωματικής μου εργασίας κ. Κωνσταντίνο Μουστάκα για τις συνεχείς συμβουλές και την πολύτιμη καθοδήγησή του καθ' όλη την διάρκεια εκπόνησης της εργασίας, καθώς επίσης και για την θετική ενέργεια την οποία μου μετέδιδε σε κάθε μας συνάντηση.

Παράλληλα, θα ήθελα να ευχαριστήσω από καρδιάς τα μέλη και το ερευνητικό προσωπικό της ομάδας Απεικόνισης Πληροφορίας \& Εικονικής Πραγματικότητας για τις ώρες και τα σαββατοκύριακα που περάσαμε μαζί τους τελευταίους μήνες, ενώ ιδιαίτερη αναφορά θα ήθελα να κάνω στους Γιώργο Μιχαλάκη, Σωτήρη Αλεξίου και Άγγελο Χατζηκαλύμνιο για την συνεισφορά τους στην υλοποίηση του βίντεο επίδειξης της διπλωματικής μου εργασίας.

Τέλος, νιώθω την ανάγκη να ευχαριστήσω την οικογένειά μου για την αγάπη και τη στήριξη που μου παρείχε καθ' όλη την διάρκεια των σπουδών μου, όπως επίσης και τους φίλους μου που ήταν πάντα δίπλα μου και με ενέπνευσαν ο καθένας με τον τρόπο του.\\[2cm]

\begin{flushright}
    \emph{Στην γιαγιά μου,\\
    για την αμέριστη συμπαράστασή της\\
    όλα αυτά τα χρόνια}
\end{flushright}